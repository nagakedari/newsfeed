{
    "special_story_link_thumbnail": "దూకుడు పెంచిన పవన్!",
    "page_header": "దూకుడు పెంచిన పవన్!",
    "article": [" <p>మెగా కాంపౌండ్‌ నుంచి ఏ హీరోకి సంబంధించిన సినిమా ఈవెంట్‌ అయినా సరే.. అక్కడ, 'పవర్‌ స్టార్‌' పవన్‌కళ్యాణ్‌ అభిమానులు తమ 'పవనిజం' చూపించి, నానా యాగీ చేసేసేవారు. ముఖ్యంగా అల్లుఅర్జున్‌కి సంబంధించిన సినిమా ఫంక్షన్లలో పవన్‌ అభిమానుల గోల గురించి ఎంత చెప్పుకున్నా తక్కువే. 'చెప్పను బ్రదర్‌..' అంటూ పవన్‌ అభిమానుల్ని అల్లుఅర్జున్‌ కెలికితే, ఆ తర్వాత అల్లుఅర్జున్‌కి ఊపిరాడకుండా చేయడమే పనిగా పెట్టుకున్నారు పవన్‌ అభిమానులు. ఓ దశలో చిరంజీవి, నాగబాబు సైతం పవన్‌ అభిమానుల 'గోల' తట్టుకోలేకపోయారు. 'మీరే అడగండి, మేం రమ్మంటే వాడు రావట్లేదు.. మీరు పిలిచి, రప్పించండి..' అంటూ నాగబాబు కసురుకున్న విషయాన్ని ఎలా మర్చిపోగలం.?</p>",
    "<p>అదంతా జస్ట్‌ కుటుంబంలోని ఓ చిన్న వివాదంగా సమసిపోయింది. ఇప్పుడు మెగా అభిమానులంతా ఒక్కటే. ఇక్కడ పవన్‌ అభిమానులు వేరు, మెగాస్టార్‌ చిరంజీవి అభిమానులు వేరుకాదు. మెగాస్టార్‌ చిరంజీవికి వున్న కోట్లాదిమంది అభిమానుల్లో తానూ ఒకడినని సాక్షాత్తూ పవన్‌కళ్యాణ్‌ ప్రకటించాక వివాదం ఇంకేముంటుంది.? జనసేన పార్టీలోకి మెగా అభిమానుల్ని పవన్‌కళ్యాణ్‌ సాదరంగా ఆహ్వానించేశారు. అంతేనా, ఈ పార్టీ ఇంకెవరిదో కాదు.. మెగా అభిమానుల్లో ఒకరిదని క్లారిటీ ఇచ్చేశారు.</p>"]
}